<p style="text-align:center;">POR LÉON WERTH</p>

Yo peti li infantes que ili pardonar que yo dedica ti libre a un adulte. Yo have un bon excusa por to: Ti adulte es li max bon amico qui yo have in li munde. Yo have ancor un excusa: Ti adulte posse
comprender omnicos, mem un libre por infantes. Yo have un triesim excusa: Ti adulte habita in Francia, u il suffre fame e il frige. Il besona tre urgent un consolation. Si omni ti excusas ne sufice,
tande yo vole dedicar ti libre al infante, quel ti adulte esset unquande. Omni grand homes esset unvez infantes (ma poc memora se pri to). Dunc yo ameliora mi dedication:

<p style="text-align:center;">POR LÉON WERTH</p>
<p style="text-align:center;">QUANDE IL ES ESSET ANCOR UN PÚER</p>